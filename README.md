# Заблоковані на мережі провайдера "УКРКОМ" ресурси, станом на понеділок, 8 грудня 2025 09:09:37 +0200.
Список ресурсів, які заблоковано в на мережі провайдера "УКРКОМ" (AS12593).


## <b>AS.list</b> - список автономних систем, анонси яких не приймаються.

Сюди включено учасників наборів AS-MAILRU, AS-VKONTAKTE, AS-YANDEX та
AS-M100. Окрім того, містить автономні системи що супроводжуються
YANDEX-MNT, KL-MNT, MNT-QRATOR-LIR, MNT-NETBRIDGE, VKONTAKTE-NET-MNT,
MNT-M100 та RU1C-MNT. Додаються також автономні системи які “випадково”
змінили дислокацію (наприклад, були Yandex Cloud, а стали якимось
маловідомим провайдером в Мухосранську терористичної федерації).

## <b>maintainers.list</b> - список мантейнерів, ресурси яких відстежуються та блокуються

В цей список потрапляють, як вже було сказано, автономні системи які
“випадково” змінили дислокацію (наприклад, були Yandex Cloud, а стали
якимось маловідомим провайдером в Мухосранську терористичної федерації),
а також мантейнери "відомих" ресурсів, як то RAMBLER-MNT, YANDEX-MNT,
тощо…

## <b>networks.list</b> - cписок мереж, трафік до яких блокується на транзиті.

В цьому списку представлено мережі, які однозначно відносяться до списку
автономних систем, що наведено вище, і визначаються у whois ключами _-K
-r -i origin_.

## <b>domains.list</b> - список доменів які блокуються на рівні DNS, рекурсивними серверами. 

Список заблокованих , за відповідними розпорядженнями, доменних імен, на
рекурсивних серверах провайдера. Окрім наведених у списку доменів, 
рекурсивними серверами блокуються також домени, що містять посилання на
yandex, kaspersky, drweb, dr-web, webmoney, odnoklassniki, sharij, strana
та wildberries.

## <b>fraud.list</b> - список доменів Response Policy Zones для fraud-rpz.ua.db, що блокуються на рівні DNS, на виконання Розпорядження НЦУ №67/850.

В списку наведено доменні імена, які блокуються за технологією rpz для
зони fraud-rpz.ua.db.
Наведено останній знятий зріз, станом на понеділок, 8 грудня 2025 09:09:37 +0200.
Актуальний поточний стан можна подивитися лише й виключно на ресурсі
ведення зони fraud-rpz.ua.db.

## "Кешовані" каталоги

### <b>AS/</b> - зібрана інформація по автономних системах на час формування списків.

По кожній автономній системі, що підлягає аналізу, формується файл з
інформацією по ній. Завдяки git можна відстежити історію змін інформації
по автоновній системі.

### <b>AS-NET/</b> - зібрана інформація по мережах автономних системах на час формування списків.

Також по кожній автономній системі, що підлягає аналізу, формується файл
з інформацією по мережах в ній, які описуються в об'єктах whois.

### <b>AS-SET/</b> - зібрана інформація по мережах автономних системах на час формування списків.

Інформація по AS-SET-ах пов'язаних з AS записів import/export та
політикою accept, для подальшого аналізу їх належності до ресурсів
пов'язаних з заблокованими ресурсами країни-агресора.

### MNT-SET-AS/ - зібрана інформація по мантейнерах та as-set-ах на час формування списків.

Інформація взята із whois по об'єктах as-set та mnt-by, в контексті AS,
що з ними пов'язані.

### MNT/ - зібрана інформація по мантейнерах на час формування списків.

Інформація взята із whois по об'єктах mntner.

### NET/ - зібрана інформація по мережах.

Відображає origin для мережі, на момент формування списків.

### PRESCRIPT/ - копії розпоряджень НЦУ

Копії розпоряджень НЦУ щодо блокування та розблокування ресурсів, тощо…

Подивитися [актуальні розпорядження НЦУ](https://cip.gov.ua/ua/filter?tagId=60751)
